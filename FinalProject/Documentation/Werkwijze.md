
# Hoe gaan we te werk?

Het project kent twee fasen. De eerste fase duurt 3 weken waarin je zal werken aan v1.0 van de applicatie terwijl je ook leert programmeren in Python.

De tweede fase van het project zal een verandering in je architectuur introduceren. Dit simuleert een situatie waarbij een klant nieuwe eisen introduceert in je project en zal later vrijgegeven worden.

Je werkt individueel aan je eigen uitwerking. Je zal wel in teams werken.  
De volgende afspraken zijn van toepassing:

* Een sprint is 2 weken, met uitzondering de eerste sprint die 3 weken is.
* Elke laatste vrijdag is er een sprint retrospective.  
Hierin bespreekt het team het proces van de afgelopen week en daarin verbeteringen.
* Uit deze verbeteringen zullen de actiepunten genoteerd worden in het retro-document.  
Deze actiepunten zijn nieuwe user stories voor de volgende sprint.
* Elke laatste vrijdag is er een sprint demo waarin de teams aan de product owners hun voortgang  
presenteren en aangeven hoe/waarom sprint behaald of niet behaald is.  
Let op! Het doel van een sprint is altijd om werkende code te laten zien.  
Dus liever 1 feature volledig werkend, dan 3 features met fouten.
* Op de laatste vrijdag van het project presenteert men het gehele project aan elkaar en evt. aan de carrière buddies.  
Hierin deel je je ervaring, je design decisions, en de architectuur van je project.
* Elke team heeft één scrummaster.
* De scrummaster gekozen in de eerste week draagt zijn/haar rol voor het gehele project.
* De scrummaster is het eerste aanspreekpunt voor het team. Teamleden van verschillende teams moeten niet elkaar opzoeken voor hulp.  
Dit verstoort de focus.
* Elke werkdag is op 16:00 een scrummaster meeting van max 15 minuten. De scrum masters overleggen hierin de voortgang van de teams.  
Hulp kan hier gevraagd en aangeboden worden.
* De scrummaster is verantwoordelijk voor het trekken aan de bel wanneer het duidelijk wordt dat een sprint niet gehaald gaat worden.  
Dit doe je bij de product owners.
* De product owners zijn de learning coaches.

Voor dit project zullen verschillende scrum teams worden gevormd. Elk team zal dezelfde user stories uitwerken.  
Als je ergens niet uitkomt binnen jouw team betekent het dat je op andere teams kan terugvallen.  
Hoewel het begrijpelijk is dat elk team focus wil hebben op zijn eigen werk is het ook belangrijk om in de gaten  
te houden wat de rest aan het doen is. Kennisdeling is essentieel van belang om voortgang te maken in jouw werkproces.  
Het is de taak van de scrum master om overzicht te bewaken over wat er bij andere teams gebeurt.  
Gebruik elkaars kennis dus ook om de voortgang van het project te versoepelen/versnellen.

__Wat kan men qua ondersteuning verwachten van andere teams:__


* Resources beschikbaar stellen om jouw team op weg te helpen (video’s, artikelen, boeken, internet etc)
* Suggesties geven op wat je eventueel kan doen om jouw probleem op te lossen.

Hiermee zou het voldoende moeten zijn. Op dit punt zou jij weer verder kunnen gaan met de volgende stap.  
Ondersteuning van andere teams is dus jouw op weg helpen en niet jouw probleem oplossen.

__Wat kan men qua ondersteuning niet verwachten van andere teams:__


* Een uur of langer coding session doen om jouw probleem te tackelen.
*    Reeks aan vragen afvuren en verwachten dat een ander team daar alle antwoorden op kan geven.
*    Ondersteuning krijgen op vragen of problemen die niet helder zijn.  
Als een vraag voor de ander niet duidelijk is, dan mag zij/hij de vraag afwijzen.

__Wat kan men verwachten van de learning coaches:__

* De learning coaches zijn de product owners van het project.
* De learning coaches zijn aanwezig tijdens de standaard contactmomenten (dagopening, Q&A, dagafsluiting).
* Voor andere contactmomenten moeten afspraken gemaakt worden vanuit de scrum masters met de learning coaches.
* Zorg ervoor dat je je vragen duidelijk en helder geformuleerd hebt.